# Regulamin turnieju *Sapphire Battlegrounds 2*

## 1. Wstęp

1. *Sapphire Battlegrounds 2* (dalej zwany Turniejem) jest turniejem rozgrywanym w grze Heroes of Might and Magic III z dodatkiem Horn of the Abyss (dalej zwana Heroes III). Celem Turnieju jest rozpowszechnienie i rozwój szablonów Sapphire i mt_Sapphire.

2. Turniej organizowany jest bez żadnego zysku dla Organizatorów. Wszelkie prawa do marki, logo oraz znaków towarowych Heroes III posiada Ubisoft Entertainment SA.

3. O zasadach Turnieju stanowi niniejszy dokument (zwany dalej Regulaminem), [Regulamin Restartów Technicznych](Regulamin_Restartów_Technicznych_turnieju_Sapphire_Battlegrounds_2.md), [Polityka Prywatności Turnieju](Polityka_Prywatności_turnieju_Sapphire_Battlegrounds_2.md) (zwane dalej zbiorczo Zasadami Turnieju).

4. Ilekroć w Zasadach Turnieju mowa o:

   - **Organizatorach**, należy przez to rozumieć osoby wymienione w [punkcie 5. rozdziału 1](#point-1-5).
   - **Serwerze Discord**, należy przez to rozumieć serwer H3gg na platformie Discord [link](https://www.discord.com/invite/WPXRs5aX89),
   - **Uczestnikach** lub **Uczestniku**, należy przez to rozumieć, w zależnosci od kontekstu: osoby biorące udział w którejkolwiek z faz w Turnieju, osoby biorące udział w danym Meczu lub, w przypadku liczby pojedynczej: każdą pojedynczą osobę biorącą udział w którejkolwiek z faz w Turnieju lub osobę biorącą udział w Meczu,
   - **Meczu**, należy przez to rozumieć wszystkie rozgrywki w ramach Turnieju, między dwoma danymi Uczestnikami, w danej fazie Turnieju,
   - **Grze**, należy przez to rozumieć pojedynczą rozgrywkę w Meczu,
   - **Stronie Turnieju**, należy przez to rozumieć stronę Turnieju na witrynie h3.gg [link](https://www.h3.gg/competitions/v2/103).
   - **Radamantysie**, należy przez to rozumieć system rankingowy oparty o system elo, generowany z wyników meczów turniejowych zaraportowanych na stronie H3gg oraz Liga Heroes w okresie od 1 stycznia 2024 do 9 września 2024. Używa on wag dla szablonów, które można uzyskać od Organizatorów na wniosek. 

5. <a id="point-1-5"></a>Organizatorami Turnieju są:

   | Nick na Discord | Tag na Discord   | Funkcja            |
   | :----           | :----:           | :----:             |
   | Ercho           | erchox           | Główny Organizator |
   | Kubaryt         | kubaryt          | Organizator        |
   | Darsi           | daradrax         | Sędzia             |
   | Kirasjer        | kirasjer87       | Sędzia             |
   | Kosixon         | kosixon          | Sędzia             |
   | Shyfayren       | shyfayren        | Sędzia             |

6. Polityka Prywatności Turnieju określona jest w [odpowiednim dokumencie](Polityka_Prywatności_turnieju_Sapphire_Battlegrounds_2.md).

7. Organizatorzy zastrzegają sobie prawo do zmiany Zasad Turnieju, w każdej chwili, bez podania przyczyny.

8. Polskojęzyczna wersja Zasad Turnieju jest wersją podstawową. W przypadku sprzeczności wersji anglojęzycznej z polskojęzyczną, należy postępować według wersji polskojęzycznej.

9. W sytuacjach nieujętych Zasadami Turnieju decyzja Organizatorów jest wiążąca. Takie decyzje publikowane będą na Serwerze Discord.

10. Organizatorzy zastrzegają sobie prawo do niedopuszczenia wybranej osoby do pełnienia funkcji komentatora lub hosta transmisji z Gry rozgrywanej w ramach Turnieju.

11. Pula nagród zostanie opublikowana po rozpoczęciu fazy 1/16 fazy pucharowej.

## 2. Format Turnieju

1. Turniej zostaną podzielony na 3 fazy:

   `1)` Fazę Rejestracji,

   `2)` Fazę Grupową,

   `3)` Fazę Pucharową,

2. Faza rejestracji:

   `1)` faza rejestracji potrwa od dnia 9 września 2024 do dnia 22 września 2024,

   `2)` warunkiem uczestnictwa w fazie rejestracji jest przeczytanie i zaakceptowanie Zasad Turnieju, dokonanie zapisu przez Stronę Turnieju oraz dołączenie na Serwer Discord.

   `2b)` Organizatorzy zastrzegają sobie prawo do niedopuszczenia wybranej osoby do Turnieju, w szczególności jeżeli:

   <ul style="list-style: none;">
   <li>a) osoba znana jest z oszukiwania podczas rozgrywek,</li>
   <li>b) osoba znana jest z wysokiej toksyczności,</li>
   <li>c) osoba znana jest z braku szacunku wobec zasad fair play,</li>
   <li>d) osoba w profilu na stronie internetowej <a href="https://www.h3.gg">h3.gg</a> lub platformie Discord posiada pseudonim:

   - zawierający nazwiska osób znanych publicznie (chyba, że jest to nazwisko tej osoby),
   - zawierający treści wulgarnych, naruszających dobre obyczaje, a także promujące alkohol lub inne substancje odurzające,
   - wprowadzający w błąd np. nazw zbliżonych do kont  innych użytkowników.
   </ul>

   `2c)` o niedopuszczeniu do Turnieju Organizatorzy powinni poinformować daną osobę, w wiadomości prywatnej, najpóźniej w dniu zakończenia fazy rejestracji,

   `3)` zabronione jest uczestnictwo w fazie z więcej niż jednego konta.

3. Faza grupowa:

   `1)` faza grupowa rozpocznie się 23 września 2024 i potrwa do 16 listopada 2024,

   `1b)` w przypadku potrzeby przeprowadzenia dogrywek, czas trwania fazy może zostać przedłużony o tydzień,

   `2)` warunkiem uczestnictwa w fazie grupowej jest uczestnictwo w fazie rejestracji, brak orzeczenia przez Organizatorów o niedopuszczeniu do Turnieju oraz respektowanie przepisów Regulaminu,

   `3)` w fazie grupowej Uczestnicy zostaną podzieleni, w sposób losowy, na podstawie koszyków ustalonych na podstawie Radamantysa, na grupy, o w miarę możliwości równych rozmiarach,

   `4)` średnia liczba Uczestników przydzielonych na grupę będzie wynosiła 5,

   `5)` rozgrywki będą prowadzone w systemie każdy z każdym wewnątrz grup,

   `6)` Mecze rozgrywane będą rozgrywane w systemie Bo2,

   `7)` za zwycięstwo Uczestnik otrzymuje 1 punkt, w przypadku porażki jest to 0 punktów, w przypadku remisu Mecz powinien zostać powtórzony,

   `8)` trzech Uczestników z najwyższą liczbą punktów w każdej grupie zostaje zwycięzcami fazy,

   `9)` w przypadku zdobycia przez trzech lub więcej Uczestników w jednej grupie równej liczby punktów, decyduje wynik Meczów bezpośrednich pomiędzy tymi Uczestnikami,

   `10)` <a id="point-2-3-10"></a>w przypadku, w którym wynik Meczów bezpośrednich nie pozwala na jednoznaczne wskazanie zwycięzców (np. niech trzech Uczestników A, B i C znajduje się w jednej grupie i posiada równą liczbę punktów, Uczestnik A wygrał Mecz bezpośredni z Uczestnikiem B, B z C, a C z A) należy rozegrać dogrywki pomiędzy tymi Uczestnikami,

   `11)` w przypadku, w którym w wyniku dogrywek powtórzy się sytuacja z [ustępu 10).](#point-2-3-10), Organizatorzy rostrzygną kolejność w grupie poprzez rzut monetą zgodnie z [ustępem `12)`](#point-2-3-12),

   `12)` <a id="point-2-3-12"></a> rzut monetą przeprowadzany jest przez jednego z Organiaztorów przy obecności wszystkich Uczestników, których on dotyczy. Cała procedura powinna zostać nagrana przez Organizatora.

4. Faza pucharowa:

   `1)` Faza Pucharowa rozpocznie się w dniu zakończenia fazy grupowej i potrwa, w zależności od ogólnej liczby Uczestników zapisanych do Turnieju, od 13 do 15 tygodni,

   `2)` warunkiem dołączenia do Fazy Pucharowej jest zwycięstwo w Fazie Grupowej,

   `3)` Faza Pucharowa zostanie podzielona na Fazę Górnej Drabinki i Dolnej Drabinki, obie będą prowadzone w systemie pucharowym, oraz Finał Fazy Pucharowej, pomiędzy zwycięzcami obu drabinek,

   `4)` w 1 rundzie Fazy Pucharowej Uczestnicy zmierzą się w parach, które zostaną ustalone na podstawie w 1 kolejnosci miejsc zajętych w fazie grupowej, w 2 kolejności liczbie punktów zdobytych w fazie grupowej a w 3 kolejności na podstawie *Radamantysa*,

   `4b)` dwóch Uczestników, którzy w Fazie Grupowej grali w tej samej grupie, nie może grać ze sobą w pierwszej rundzie Fazy Pucharowej,

   `5)` w Fazie Górnej Drabinki Mecze rozgrywane będą w systemie Bo3, w Fazie Dolnej Drabinki w systemie Bo1,

   `6)` w przypadku zwycięstwa w Fazie Górnej i Dolnej Drabinki Uczestnik przechodzi do następnej rundy danej drabinki, w przypadku porażki w Fazie Górnej Drabinki spada do Fazy Dolnej Drabinki, w przypadku porażki w Fazie Dolnej Drabinki Uczestnik zostaje wyeliminowany z Turnieju,

   `7)` każda runda Fazy Dolnej Drabinki, za wyjątkiej 1 rundy, zostanie podzielona na 2 kroki, w 1 kroku zwycięzcy 2 kroku poprzedniej rundy zmierzą się z przegranymi z poprzedniej rundy Fazy Górnej Drabinki, w 2 kroku zwycięzcy 1 kroku zmierzą się ze sobą,

   `8)` termin na rozegranie Meczu w Fazie Górnej Drabinki będzie wynosił 2 tygodnie, w Fazie Dolnej Drabinki 1 tydzień,

   `9)` Finał Fazy Pucharowej zostanie rozegrany w systemie Bo5, gdzie zwycięzca Fazy Górnej Drabinki zaczyna z przewagą 1 punkta, czas na rozegranie Finału Fazy Pucharowej będzie wynosił 3 tygodnie.

5. Za zgodą obu Uczestników Mecz Bo1 może zostać rozegrany w systemie Bo3, a Mecz Bo3 w systemie Bo5.

6. O terminach zależnych od liczby Uczestników, Organizatorzy poinformują w dniu zakończenia zapisów.

7. W przypadku problemów z terminowym rozegraniem Meczu:

   `1)` na wniosek Uczestnika Meczu, Organizatorzy mogą przedłużyć termin na rozegranie Meczu o jeden dzień,

   `2)` na wniosek obu Uczestników Meczu oraz za zgodą Uczestnika, z którym zmierzyłby się zwycięzca Meczu, w którym występuje problem z terminowym rozegraniem, Organizatorzy mogą przedłużyć termin na rozegranie Meczu o więcej niż jeden dzień, z zastrzeżeniem, że Uczestnicy powinni wcześniej ustalić termin Meczu w następnej fazie z ich potencjalnym przeciwnikiem w tejże, a następnie podać go Organizatorom,

   `3)` na wniosek obu Uczestników Meczu, lub decyzją Organizatora, system rozgrywek może zostanie zmieniony w danym Meczu na Bo1.

8. W przypadku problemów ze znalezieniem wspólnego terminu Gry, Organizatorzy, na wniosek jednego z Uczestników Meczu lub własną decyzją, mogą wyznaczyć termin sędziowski dla danej Gry.

## 3. Fair play, wymagane zgody i wymagania dotyczące prowadzenia Gry

1. Wykorzystywanie crashów do zyskiwania przewagi jest zakazane. Po wczytaniu mapy z powodu błędu Heroes III należy powtórzyć swoje ruchy na mapie przygody oraz w walkach w danej turze w której nastąpił błąd.

2. Zewnętrzna pomoc. Istnieje wiele sposobów na zdobycie dodatkowych informacji użytecznych w trwającej Grze. Poniżej przedstawiamy listę wraz z tym czy dany sposób jest dozwolony:

   | Sposób na zdobycie informacji | Jego legalność w Turnieju |
   | :---                          | :----                         |
   | Porady (osoba trzecia dostarcza Uczestnikowi informacje, które można wydedukować oglądając tylko jego stronę rozgrywki) przez tekst | Dozwolone, poza sytuacjami, w których Uczestnik: - Prosi widzów o informacje lub porady, - Ewidentnie podejmuje decyzję korzystając z podpowiedzi, - Dopuszcza do wielokrotnego pojawiania się na czacie mniej istotnych podpowiedzi.|
   | Porady przez telefon, teamspeak, skype, etc. rozmawiając na żywo| Zakazane |
   | Spoilery (osoba trzecia dostarcza Uczestnikowi informacje których nie można wydedukować oglądając tylko jego stronę rozgrywki) | Zakazane - jeśli Uczestnika przeczyta spoiler powinien grać tak jakby go nie widział, a osoba udzielająca spoileru powinna zostać wyciszona przez gracza bądź moderatora czatu, na czas trwania Gry |
   | Ghosting (obecność na transmisji przeciwnika lub komentarzu tej Gry) | Zakazane |
   | Programy czytające pamięć Heroes III - na przykład żeby zobaczyć nieodkrytą część mapy lub przewidzieć rozwój bohatera | Zakazane |
   | Kalkulatory value lub obrażeń | Dozwolone |
   | Poradniki wideo | Dozwolone |
   | Oglądanie swojej transmisji lub nagrania z danej Gry w trakcie jej trwania | Zabronione |
   | Screenshoty z trwającej Gry | Zabronione |
   | Strony wiki | Dozwolone |
   | Własne notatki o Heroes III lub Grze | Dozwolone |
   | Makra i bindy | Dozwolone jest stosowanie makr i bindów ograniczających się do symulacji kombinacji 2 klawiszy, bez dodatkowych opóźnień oraz bez ruchów kursorem. |

3. Przy wczytywaniu Gry, dodatkowy czas (10 minut) oferowany przez grę służy WYŁĄCZNIE do planowania ruchów. Zabronione jest wtedy jakiekolwiek poruszanie bohaterów, rzucanie zaklęć, wykup armii, budynków etc.

4. Uczestnicy mają obowiązek zachowywać się kulturalnie względem siebie w czasie Gry, przed nimi i po nich na czacie Heroes III, na transmisjach z Gry oraz na ich czatach, w prywatnych wiadomościach dotyczących Turnieju oraz na Serwerze Discord.

5. Zabrania się Uczestnikom wyrażania dyskryminujących poglądów, takich jak queerfobia, rasizm, seksizm i ksenofobia na czacie Heroes III, na transmisjach z Gry oraz na ich czatach, w prywatnych wiadomościach dotyczących Turnieju oraz na Serwerze Discord.

6. Uczestnicy powinni powstrzymać się od publicznych oskarżeń co do naruszenia Zasad Turnieju wobec innych. Każdy problem tego typu powinien być zgłoszony Organizatorom w celu potwierdzenia.

7. W Turniejuach obowiązują standardowe reguły rozgrywek HotA Lobby online. Link do nich można znaleźć <a href="https://h3hota.com/en/rules" target="__blank">tutaj</a>. Jeśli zasada regulaminu HotA stoi w sprzeczności z Zasadami Turnieju, Zasady Turnieju mają pierwszeństwo.

8. Zapisując się do Turnieju Uczestnik:

   `1)` Akcpetuje Politykę Prywatności Turnieju,

   `2)` Nadaje Organizatorom niezbywalne i niewyłączne prawo do retransmisji, nagrywania i udostępniania wybranych Gier w celu udostępniania komentarza i archiwizacji. Organizatorzy mogą dzielić się tym prawem z osobami trzecimi.

9. Począwszy od fazy 1/4 fazy pucharowej wlącznie Uczestnik zobowiązany jest do zamieszczenia informacji o planowanej dacie Gry na Discordzie na kanale `#schedule`:

   `1)` W fazie 1/4 fazy pucharowej 24 godzinyy przed rozpoczęciem Gry,

   `2)` W fazie 1/2 fazy pucharowej 48 godzin przed rozpoczęciem Gry.

   `3)` W finałach Fazy Górnej i Dolnej Drabinki oraz Finale Fazy Pucharowej 72 godziny przed rozpoczęciem Gry.

> [!IMPORTANT]
> Organizatorzy zachęcają do zamieszczania informacji o planowanej dacie Gry na Discordzie na kanale `#schedule` również we wcześniejszych fazach.

10.  Począwszy od fazy 1/32 fazy pucharowej włącznie Uczestnik zobowiązany jest do prowadzenia transmisji ze wszystkich swoich Gier. Transmisja powinna być prowadzona na platformie Twitch, YouTube lub na kanale głosowym na Serwerze Discord H3gg. Uczestnik zobowiązany jest do zamieszczenia link do transmisji na kanale `#streams` na Serwerze Discord. Uczestnik zobowiązany jest również do zachowywania zapisów z obowiązkowych transmisji przez okres trwania Turnieju i 14 dni po ich zakończeniu.

11. Zabronione jest korzystanie przez więcej niż jedną osobę z danego konta w Turniejuach.

12. Rozmowy między Uczestnikami w trakcie trwania Gry powinny ograniczać się jedynie do kwestii koniecznych do wypełniania postanowień Zasad Turnieju, chyba, że obaj Uczestnicy wyrażą zgodę na prowadzenie innej rozmowy.

13. Zabrania się Uczestnikom działania na szkodę Turnieju i działalności Organizatorów związanej z ich przeprowadzeniem.

14. Zabrania się Uczestnikom nadmiernego przedłużania Gry i nadużywania zegara w walce.

15. Zakazane jest korzystanie z budynku `Bank` (https://heroes.thelazy.net/index.php/Bank) w mieście `Fabryka` w Grach w Turnieju.

## 4. Rozgrywka

1. Gry powinny odbywać się za pośrednictwem HotA Lobby dostępnego w Heroes III. W przypadku gdy HotA Lobby nie jest dostępne, Grę można rozegrać za pośrednictwem Hamachi lub Game Rangera.

2. Przygotowanie rozgrywki:

   `1)` jeden z Uczestników zakłada pokój w HotA Lobby (będzie on gospodarzem), drugi Uczestnik dołącza do założonego przez gospodarza pokoju w Lobby (będzie on gościem).

   `2)` gość wybiera cyfrę 1 lub 0, gospodarz za pośrednictwem opcji `Coin Flip` losuje cyfrę 1 albo 0.

3. Wybór szablonów:

   `1)` szablony obowiązujące w Turnieju:
      - Sapphire 1.05b,
      - mt_Sapphire 1.04c

   `2)` w przypadku Meczu Bo2, pierwszą Grę Uczestnicy rogrywaja na szablonie Sapphire, a drugą na mt_Sapphire,

   `3)` W przypadku Meczu Bo3:
   <ul style="list-style: none;">

   a) pierwsza Gra rozgrywana jest na szablonie Sapphire,

   b) druga Gra rozgrywana jest na szablonie mt_Sapphire,

   c) szablon w trzeciej Grze zostaje wybrany przez zwycięzce rzutu monetą.
   </ul>

4. Wybór koloru oraz miasta:

   `1)` Na szablonie Sapphire:
   <ul style="list-style: none;">

   a) Wylosowanie miast następuje przez opcję Random Town vs Random Town, w przypadku wylosowania dwóch identycznych miast, losowanie należy powtórzyć,

   b) Uczestnicy mogą zażądać ponownego losowania miast (tzw. *reroll*) i zbanowania 0-2 wylosowanych miast za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Uczestnika w ciągu Gry. W przypadku wylosowania takiej samej pary miast jak przed *rerollem*, losowania należy dokonać ponownie,

   c) Licytację o miasto oraz o kolor rozpoczyna Uczestnik, który wygrał rzut monetą. Pierwsza licytacja odnosi się do miast, druga do koloru,

   d) wyboru miasta i koloru dokonuje zwycięzca danej licytacji po zakończeniu wszystkich licytacji.
   
   e) przed rozpoczęciem licytacji o miasto, należy wylosować zamki dla graczy komputerowych.
   </ul>

   `2)` Na szablonie mt_Sapphire:
   <ul style="list-style: none;">

   a) Wylosowanie miasta następuje przez opcję Random Town,

   b) Uczestnicy mogą zażądać ponownego losowania miast (tzw. *reroll*) i zbanowania wylosowanego miasta za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Uczestnika w ciągu Gry. W przypadku wylosowania takiej samej pary miast jak przed *rerollem*, losowania należy dokonać ponownie,

   c) Licytację o kolor rozpoczyna Uczestnik, który wygrał rzut monetą.
   </ul>

   `3)` Wybór bohaterów startowych na szablonach lustrzanych (gdzie gracz A to zwycięzca licytacji o kolor):
   <ul style="list-style: none;">

   a) gracz A banuje 0-3 bohaterów,

   b) gracz B wybiera jednego z pozostałych bohaterów startowych w wylosowanej frakcji,

   c) gracz A wybiera jednego z pozostałych bohaterów startowych w wylosowanej frakcji.
   </ul>

5. Wybór zamków dla graczy komputerowych:
	Gracze losują 6 unikalnych miast, innych niż wylosowane miasta startowe dla graczy.
	Pierwsze, drugie oraz trzecie miasto stanowi pierwszą paczkę miast. Czwarte, piąte, szóste miasto stanowi drugą paczkę miast.
	Następnie gracze przystępują do licytacji.
	AI gracza czerwonego: brązowy, pomarańczowy, turkusowy.
	AI gracza niebieskiego: zielony, fioletowy, różowy.
	racz koloru niebieskiego musi najpierw wybrać kolory swojego AI (ustawić miasto dla koloru AI).

6. Domyślne ustawienia szablonów: 
	
	`1)` Sapphire:
	
		`a)` Drogi: Średnie
		`b)` Zawartość wody: brak
		`c)` Siła potworów: Silny
		`d)` Trudność: 160%
		`e)` Wielkość mapy: XH
		`f)` Ilość graczy: 8
	
	`2)` Mt_Sapphire:
	
		`a)` Drogi: Średnie
		`b)` Zawartość wody: brak
		`c)` Siła potworów: Silny
		`d)` Trudność: 160%
		`e)` Wielkość mapy: XL
		`f)` Ilość graczy: 2
	

7. Za zgodą obu Uczestników, ustawienia szablonu dotyczące wielkości mapy mogą zostać zmienione. 

## 5. Restarty

1. Na szablonie mt_Sapphire każdy z Uczestników ma w danej Grze do dyspozycji po jednym subiektywnym restarcie w pierwszym dniu (111). Na szablonie Sapphire każdy z Uczestników ma w danej Grze do dyspozycji dwa subiektywne restarty w pierwszym dniu (2 x 111) lub jeden restart w dniu drugim (1 x 112).

2. Pierwszy decyzję o subiektywnym restarcie podejmuje gracz czerwony, a następnie gracz niebieski. Gracz niebieski ma prawo w 112 i 113 podjąć decyzję o subiektywnym restarcie, liczoną jako subiektywny restart z poprzedniej, maksymalnie do 5 sekund od zaakceptowania monitu o rozpoczęciu tury.

3. Po wykorzystaniu subiektywnych restartów Uczestnicy mogą również wykorzystać restarty techniczne. Dodatkowe przesłanki, które muszą zostać spełnione, aby taki restart mógł być wykorzystany, określone są w Regulaminie [Restartów Technicznych](Regulamin_Restartów_Technicznych_turnieju_Sapphire_Battlegrounds_2.md)

4. Po wykorzystaniu subiektywnych restartów Uczestnicy mogą skorzystać z restartów wczesnego spotkania. Dostępne są one, jeżeli nastąpi interakcja między Uczestnikami w turze 116, każdy z Uczestników ma prawo zażądać restartu wczesnego spotkania, jednak nie jest to obowiązkowe. Interakcja między Uczestnikami jest zdefiniowana jako jakakolwiek walka między Uczestnikami lub przejęcie. Nie dotyczy to szablonów lustrzanych.

5. Żaden z restartów nie może zostać wykorzystany do zmiany wybranego bohatera startowego lub premii startowej.

## 6. Zakończenie Meczu i Gry

1. Po rozegraniu Gry, przegrany wpisuje “gg” na czacie Heroes III (oraz w przypadku grania w trybie rankingowym potwierdza przyznanie się do porażki), jest to jednoznaczne z przyznaniem się do porażki oraz dowodem potwierdzającym raport z Gry. Decyzji o poddaniu Gry nie można odwołać.

2. Po zakończeniu Gry Uczestnicy są zobowiązani do podania haseł, które chronią zapisy Gry.

3. Zwycięzca składa raport z Gry, który należy składać na Stronie Turnieju, jeżeli przegrany wyrazi taką chęć, może on złożyć raport za zwycięzcę.

4. Jeżeli raport nie zostanie potwierdzony w terminie Meczu, ani nie zostanie zgłoszone oszustwo w raporcie, zostaje on uznany za potwierdzony.

5. Mecz kończy się w momencie potwierdzenia wszystkich raportów z jego Gier.

6. Organizatorzy, na wniosek obu Uczestników, lub własną decyzją, mogą zakończyć Grę przez arbitralne wskazanie zwycięzcy na podstawie oceny sytuacji w Grze.

## 7. Kary

1. Organizatorzy mają do dyspozycji kilka możliwości w jakie mogą karać Uczestników za nieprzestrzeganie Zasad Turnieju. Poziomy kar zdefiniowane są w następujący sposób:

   `1)` Ostrzeżenie - otrzymywane za drobne przewinienia. Pierwsze ostrzeżenia nie niesie ze sobą dodatkowych konsekwencji, ale każde następne już tak:
   <ul style="list-style: none;">

   a) Drugie ostrzeżenie - walkower na Grę,

   b) Trzecie ostrzeżenie - walkower na Mecz,

   c) Czwarte ostrzeżenie - dyskwalifikacja.
   </ul>

   `2)` Walkower na Grę - otrzymywany za średnie przewinienia, w tym nietrzymanie się terminów, może zostać połączony z ostrzeżeniem,

   `3)` Walkower na Mecz - otrzymywany za duże przewinienia, w tym nieprzestrzeganie Zasad Turnieju, może zostać połączony z ostrzeżeniem,

   `4)` Dyskwalifikacja - otrzymywana za poważne przewinienia,

   - waga przewinienia podlega wyłącznej interpretacji Organizatorów i inna jej interpretacja przez Uczestnika nie może być podstawą do odwołania się od decyzji Organizatorów.

2. W sytuacjach, w których doszło do nieprawidłowości w rozegraniu Gry, Organizatorzy mogą nakazać jej powtórzenie, lub, jeżeli Gra nadal trwa, jej zatrzymanie.

3. W przypadku kiedy jeden z Uczestników nie stawi się na ustalony termin gry, należy zastosować następującą procedurę (ilekroć w procedurze występują zwroty w drugiej osobie, Organizatorzy mają na myśli tego z Uczestników grających w danym Meczu, który czeka na swojego, spóźniającego się, przeciwnika):

   `1)` Po 5 minutach od ustalonego terminu, poinformuj Organizatorów o rozpoczęciu tej procedury, a następnie wyślij do przeciwnika wiadomość o DOKŁADNIE następującej treści, pomijając cudzysłowy: “I have attempted to play a match with you, and now I am waiting for you to show up. According to the rules, you have 15 minutes from now to show up and start playing the game, or otherwise you will be penalized with a game forfeit. I have informed the Organizer that this procedure has begun.”

   `1b)` W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Dokonałem próby rozegrania meczu, a teraz czekam na to aż się pojawisz. Zgodnie z zasadami, od tego momentu masz 15 minut na pojawienie się i rozpoczęcie gry. Organizator został już poinformowany o rozpoczęciu tej procedury.”

   `2)` <a id="point-7-3-2"></a>Po 15 minutach od ustalonego terminu, jeżeli przeciwnik nadal się nie zjawił, musisz poinformować o tej sytuacji Organizatorów, a następnie wysłać do przeciwnika wiadomość o DOKŁADNIE następującej treści, pomijając cudzysłowy: “You have not shown up as requested. I have informed the Organizer of this situation. I am waiting another 15 minutes for your response, but according to regulations you will be devoid of subjective restarts in this Party.”

   `2b)` W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Nie zjawiłeś/zjawiłaś się w wyznaczonym terminie. Organizator został poinformowany o tej sytuacji. Będę czekał jeszcze 15 minut na Twoją odpowiedź, ale zgodnie z regulaminem zostaniesz pozbawiony subiektywnych restartów w tej Grze.”

   `3)` Jeżeli przeciwnik zjawi się po wysłaniu wiadomości z [ustępu 2)](#point-2-3-2b) i przed upływem 30 minut od ustalonego terminu, nie będzie mógł on skorzystać z subiektywnych restartów w tej Grze.

   `4)` Po 30 minutach od ustalonego terminu, jeżeli przeciwnik nadal się nie zjawił, musisz poinformować o tej sytuacji Organizatorów, a następnie wysłać do przeciwnika wiadomość o DOKŁADNIE następującej treści, pomijając cudzysłowy: “You have not shown up as requested. I have informed the Organizer of this situation. I am not waiting for your respone any longer.”

   `4b)` W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Nie zjawiłeś/zjawiłaś się w wyznaczonym terminie. Organizator został poinformowany o tej sytuacji. Nie czekam już dłużej na Twoją odpowiedź.”

   `5)` W przypadku jeżeli przeciwnik zjawi się i jest chętny do rozpoczęcia Gry, powinieneś/powinnaś pozwolić przeciwnikowi na spokojne przygotowanie się do Gry. Należy przyjąć zasadę, że przeciwnik powinien mieć co najmniej 5 dodatkowych minut na połączenie się z serwerami poczekalni online i dołączenie do pokoju Gry. Jeżeli przeciwnik wyraźnie nadużywa tego przywileju, powinieneś/powinnaś poinformować o tym Organizatorów.

   `6)` W przypadku meczów dla których ustalono termin sędziowski, nie poinformowanie o brakującym graczu Załogi może skutkować podwójnym walkowerem.

   `7)` Jeżeli chcesz, możesz opóźnić wykonanie tej procedury maksymalnie o godzinę - ale nie masz takiego obowiązku.

   `8)` Stosując powyższą procedurę, musisz przygotować dowód w postaci zrzutu ekranu pokazujący że twój przeciwnik nie pojawił się na czas. Dodatkowo, musisz przygotować dowód w tej samej formie pokazujący ustaloną datę i godzinę rozpoczęcia Gry. W przypadku jeżeli termin został ustalony w sposób niejednoznaczny, Organizatorzy mogą zdecydować się na nie wyciągnięcie konsekwencji wobec brakującego gracza, w zależności od pełnego kontekstu. Organizatorzy mogą też zadecydować o redukcji kary w przypadku zaistniałej siły wyższej.

4. Uczestnicy mogą odwołać się od decyzji Organizatorów najpóźniej w dniu zakończenia fazy następującej po fazie, w której otrzymali karę.

<br/>
<hr>

### Regulamin ostatni raz aktualizowany był dnia 22 września 2024
